Olaines novads – mūsdienīgs, attīstīts un ērts Tavai ģimenei.
Mēs esam komanda Tava Olaines novada attīstībai. Mēs veidosim spēcīgu, mūsdienīgu un vienotu Olaines novadu, kur Tu un Tava ģimene varēs justies droši, sadzirdēti, ērti, lai arī kurā novada daļā Tu atrastos. Tu varēsi turpināt lepoties ar savu novadu, un par to runās visā Latvijā kā par paraugu mūsdienīgai attīstībai. Mēs esam gatavi drosmīgiem lēmumiem, kas cels mūsu novada ģimeņu komforta līmeni ikdienas ritmā un vajadzībās. Olaines novada konkurētspēja Latvijas mērogā tiks būtiski uzlabota.
IEKŠĒJĀ DROŠĪBA 
Mērķis: Katrs iedzīvotājs jūtas droši, lai arī kurā novada daļā atrastos.
Palielināsim pašvaldības policijas resursus.
Iesaistīsim pašvaldības policiju ātruma kontrolē.
Uzstādīsim papildu novērošanas kameras.
CIVILĀ AIZSARDZĪBA
Mērķis: Olaines novads – gatavs krīzes situācijai.
Pilnveidosim civilās aizsardzības plānu, lai ikviens zinātu, kā rīkoties krīzes situācijā. 
Organizēsim izglītības programmas skolēniem un pieaugušajiem par krīzes situāciju risināšanu.
SOCIĀLIE PAKALPOJUMI
Mērķis: Klienta vajadzību izpratne.
Uzlabosim Olaines sociālā dienesta darbinieku komunikāciju un sadarbību ar klientiem un izglītības iestādēm.
Stiprināsim sociālos pakalpojumus mazāk aizsargātajām sabiedrības grupām.
Atbalstīsim audžuģimenes, pastiprināti strādāsim ar bāreņiem un nelabvēlīgām ģimenēm.
IZGLĪTĪBA un INTEREŠU IZGLĪTĪBA
Mērķis: Konkurētspējīga un iekļaujoša izglītība.
Pārskatīsim Olaines novada skolu tīkla reformu.
Tieksimies uz ģimnāzijas izveidi.
Ieviesīsim sistēmu, kas atbalsta STEM.
Ieviesīsim iekļaujošo izglītību.
Pilnveidosim skolēnu autobusu maršrutu grafikus.
Organizēsim interešu izglītības dienas.
Uzlabosim pedagogu piesaistes un motivācijas sistēmu.
KULTŪRA UN SPORTS
Mērķis: Sabiedrības aktīva iesaiste.
Piesaistīsim privātos investorus, lai izbūvētu slēgta tipa multifunkcionālo sporta halli (kupolu),
Veicināsim kultūras pasākumu pieejamību arī novada ciemos. 
Atgriezīsim Olainē basketbolu.
Ieviesīsim “Olaines Gada laureāts sportā”.
JAUNIEŠI
Mērķis: Vienlīdzīgas iespējas jauniešiem visā novadā.
Palielināsim jauniešu aktivitāšu iespējas novada ciemos.
Turpināsim atbalstīt un stiprināsim OJC “Popkorna” darbību.
PAŠVALDĪBAS RESURSU PĀRVALDE UN ATVĒRTĪBA SABIEDRĪBAI
Mērķis: Caurskatāma novada pārvalde.
Veiksim pašvaldībai piederošo nekustamo īpašumu auditu.
Regulāri tiksimies ar iedzīvotājiem visā novadā.
Atjaunosim Olaines novada lietotni, kas funkcionēs arī kā novadnieka karte.
VIDES ILGTSPĒJA UN KOMUNĀLIE PAKALPOJUMI
Mērķis: Zaļš un ilgtspējīgs novads.
Sadarbībā ar OŪS būtiski palielināsim atjaunojamo energoresursu izmantošanu komunālajā saimniecībā, samazinot ietekmi uz vidi.
Kopā ar OŪS ieviesīsim bioloģisko un dārza atkritumu nodošanas punktus.
INFRASTRUKTŪRA UN VIDE
Mērķis: Sakārtota un droša vide.
Lētāk un ātrāk realizēsim Mūzikas un mākslas skolas ēkas būvniecības projektu.
Zeiferta nams pārtaps par jaunrades un kopienu centru.
Uzlabosim sabiedriskā transporta savienojumus starp ciemiem un pilsētu.
Uzlabosim Olaines pilsētas satiksmes drošību un ielu kvalitāti.
Sakārtosim  visu daudzdzīvokļu māju iekšpagalmus un apgaismojumu.
Veiksim graustu auditu novadā.
Izstrādāsim Olaines kanāla attīstības projektu.
Atjaunosim Olaines centrālo laukumu ar pulksteni.
Izbūvēsim gājēju/veloceļu posmā Olaine-Pēternieki.

OLAINES NOVADA CIEMI
Visi Olaines novadā esošie ciemi (t.sk. DKS) piedzīvos pašvaldības attieksmes maiņu. Iedzīvotāju vēlmes tiks saklausītas un kļūs par vienu no novada attīstības prioritātēm: apgaismojums, ielu uzturēšana, veloceliņu izveide, kultūras vietas un aktīvās atpūtas zonas, adresācijas, novērošanas kameras.
Būs atbildīgie darbinieki par katru novada ciemu, lai nodrošinātu saziņu ar iedzīvotājiem un iedzīvotāju interešu aizstāvību. DKS un biedrības tiks atbalstītas ar caurskatāmu un saprotamu sistēmu. Pašvaldības budžeta projektā katru gadu ciemu attīstībai tiks novirzīti lielāki līdzekļi no kopējā budžeta, tādejādi mudinot deklarēties Olaines novadā.
Četru gadu laikā sasniegsim investīciju apjomu Olaines novada ciemu infrastruktūrā kā līdzfinansējumu DKS un biedrībām – 1 miljonu eiro (gadā).
Kopējais investīciju apjoms 4 gadu laikā ciemu infrastruktūrā sasniegs vismaz 10% no kopējā pašvaldības budžeta.
BIZNESS
Mērķis: Labākā vieta uzņēmējdarbībai Latvijā.
Izveidosim lielo uzņēmumu/investoru piesaistes programmu. Piesaistīsim vietējās un starptautiskās investīcijas.
Atbalstīsim novada mazos uzņēmējus.
OLAINES NOVADA INTEREŠU LOBIJS UN STARPNOVADU SADARBĪBA
Mērķis: Olaines novadam ir vārds Latvijas mērogā.
Iestāsimies par Olaines novadu ministrijās, iestādēs – jautājumos, kas skar novada attīstību.
Apgūsim ES fondu finansējumu Olaines novada iedzīvotāju interesēs.
